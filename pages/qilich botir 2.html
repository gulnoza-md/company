<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Qilich botir 2</title>
    <link rel="icon" href="/image/qilich botir 2.jpeg" />
  </head>
  <body style="background-color: rgb(111, 201, 171)">
    <center>
      <h1>Chapter 2</h1>
      <img src="/image/qilich botir 2.jpeg" alt="qilich botir2" />
      <p>
        “Agar o‘sha qizni keltirsang, bo‘ying barobar oltin beraman”, debdi.
        Kampir eshakka minib, yo‘lga tushibdi. Qilich botirning ovdan qaytadigan
        yo‘li ustiga borib, eshakning bir oyog‘ini urib sindiribdi-da, o‘zi bir
        chekkada yolg‘ondan yig‘lab o‘tiraveribdi. Sal o‘tmay, Qilich botir
        ovdan qaytibdi. Kampir qilich botirga yalinib, ho‘ng-ho‘ng yig‘labdi,
        eshakning oyog‘ini ko‘rsatib: — Bolam, menga rahm qil, bu odamzod yo‘q
        cho‘l-biyobonda qolib ketib, halok bo‘lmay, — debdi. — Qilich botirning
        kampirga rahmi kelib, uni orqasiga mingashtirib uyga olib ketibdi.
        Oqbilak oyim erining shu ishiga juda achchig‘lanibdi va erini pana joyga
        chaqirib olib: — Bu shum kampirni nega keltirdingiz? Boshimizni
        yeydi-ku! — degan ekan, Qilich botir: — E buning qo‘lidan nima kelardi
        deysan. Qaytaga senga dalda bo‘lib o‘tiradi, og‘iringni yengil qiladi, —
        debdi. Kampir Oqbilak oyimga xizmat qilib yuraveribdi. Kunlardan bir kun
        kampir Oqbilak oyimdan so‘rabdi: — Bolam, Qilich botirning joni qayerda
        bo‘larkin, bilasizmi? Buni bilib olsangiz, yomon bo‘lmas. Oqbilak oyim:
        — Qanday so‘rasam ekan? — desa, kampir: — Kechqurun botir kelganda, unga
        ro‘yxush bermasangiz, aytadi. Ana shu bilan bilasiz-qo‘yasiz, — debdi.
        Kechqurun Qilich botir ovdan kelibdi. Oqbilak oyim Qilich botirga
        ro‘yxush bermabdi, otiga ham qaramabdi: bir burchakda to‘mtayib
        o‘tiraveribdi. Xotinini bu ahvolda ko‘rgan Qilich botirning dili siyoh
        bo‘lib, o‘zini qayoqqa urishini bilmabdi. Keyin sabrsizlanib, Oqbilak
        oyimdan so‘rabdi: — Nega xafasiz, jonim? Nima bo‘ldi sizga? — Shu
        choqqacha men sizning hech bir nishonangizni bilmayman. — Xo‘sh, qanday
        nishonamni? — Sizning joningiz qayerda turadi? Qilich botir aytmaslikka
        urinsa ham, hech iloj bo‘lmabdi. Axiri noiloj bo‘lib: — Mening jonim
        qilichimda, qilichsiz asti yurolmayman, — debdi. Oqbilak oyim yoshlik
        qilib, bu sirni o‘sha ondayoq makkor kampirga yetkazibdi. Shum kampir
        ich-ichidan quvonib, o‘zicha “hmm, murodimga yetar kunim ham bor
        ekan-a!” debdi. Ammo sir-boy bermaslik uchun Oqbilak oyimga: —
        Qo‘ying-e, bolam, bu gapingizga ishonmayman. Sira ham ishonmayman.
        Eringiz sizni aldagandir. Qani bo‘lmasa, botir erta bilan ovga ketishida
        qilichini olib qo‘ying-chi, nima bo‘lar ekan? — debdi.
      </p>
      <hr />
      <a href="/pages/Qilich botir.html">Chapter 1</a>
      <a href="/pages/qilich botir 3.html">Chapter 3</a>
      <a href="/index.html">Bosh sahifa </a>
    </center>
  </body>
</html>
