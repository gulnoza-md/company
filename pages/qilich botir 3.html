<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Qilich botir 3</title>
    <link rel="icon" href="/image/qilich botir3.png" />
  </head>
  <body style="background-color: rgb(138, 216, 190)">
    <center>
      <h1>Chapter 3</h1>
      <div><img src="/image/qilich botir3.png" alt="qilich botir 3" /></div>
      <p>
        Qilich botir aytmaslikka urinsa ham, hech iloj bo‘lmabdi. Axiri noiloj
        bo‘lib: — Mening jonim qilichimda, qilichsiz asti yurolmayman, — debdi.
        Oqbilak oyim yoshlik qilib, bu sirni o‘sha ondayoq makkor kampirga
        yetkazibdi. Shum kampir ich-ichidan quvonib, o‘zicha “hmm, murodimga
        yetar kunim ham bor ekan-a!” debdi. Ammo sir-boy bermaslik uchun Oqbilak
        oyimga: — Qo‘ying-e, bolam, bu gapingizga ishonmayman. Sira ham
        ishonmayman. Eringiz sizni aldagandir. Qani bo‘lmasa, botir erta bilan
        ovga ketishida qilichini olib qo‘ying-chi, nima bo‘lar ekan? — debdi.
        Ertalab Oqbilak oyim eridan qilichini tashlab ketishini so‘rabdi. Qilich
        botir xotinini xafa qilmaslik uchun qilichini zo‘rg‘a beribdi va
        otlanib, ovga chiqib ketibdi. Kampir darrov qilichni tosh bilan bukib,
        soyga tashlabdi. Xuddi shu paytda Qilich botir yo‘lda yiqilib qolibdi.
        Kampir tezdan yog‘och ot yasabdi: o‘ng qulog‘ini burasa, ucharmish, chap
        qulog‘ini burasa, tusharmish. Yog‘och otni minib, u yoq-bu yoqqa
        uchirib, Oqbilak oyimni aldash payiga tushibdi. — Bolam, siz ham minib
        boqing-chi, qanaqa bo‘larkin. Bahona bilan hamma yoqni tomosha qilib
        kelasiz,— debdi. Makkor kampir Oqbilak oyimni orqasiga mingashtirib,
        uchib ketibdi: bir zumda Qoraxon podshohning shahriga yetibdi. O‘rdaga
        borib, podshohga ta’zim qilib: — Shohim, mana, xizmatingizni ado qildim:
        Oqbilak oyimni olib keldim,— debdi. Qoraxon podshoh kampirga
        ko‘targanicha tilla berib jo‘natibdi. Keyin qirq kecha-yu qirq kunduz
        to‘y-tomosha qilibdi. Endigi so‘zni Qilich botirning safarda uchratgan
        oshnalaridan eshiting. Birdaniga haligi bo‘zchi, temirchi va suvchining
        naychalaridan zardob toma boshlabdi. Bular tezlik bilan Qilich botirning
        holidan xabar olgani kelibdilar. Qilich botirning eshigi oldiga kelib
        qarasalar, bir daryo oqayotgan emish. Bo‘zchi suvchiga qarab: — Suvni
        bog‘la!— debdi. Suvchi suvni bog‘labdi. Soyga tushib qarasa, botirning
        qilichi bukilib yotgan emish. Uni temirchiga berib: — Sen buni
        to‘g‘rilab peshla! — debdi suvchi. Тemirchi qilichni peshlabdi. Shu
        bilan Qilich botir o‘z holiga kelibdi. Uyga kelib qarasa, Oqbilak oyim
        yo‘q emish, uyda esa oshnalari o‘tirishgan emish. Oqbilak oyimni ko‘p
        qidiribdi, hech qayerdan topolmagandan keyin: — Bu nima sir? Attang,
        Oqbilak oyim qo‘ldan ketibdi-da! — deb qayg‘uribdi. Bo‘zchi, temirchi
        bilan suvchi Qoraxon podshohning shahriga qarab jo‘nabdilar. Ular juda
        ko‘p yurib, to‘y boshlanguniga bir kam qirq kun bo‘ldi deganda Qoraxon
        podshohning shahriga yetishibdi, podshohning ravog‘i tagidan
        o‘taverishibdi. Qarasalar, hamma yoq shovqin, to‘polon emish. Suvchi
        Qoraxon podshohning xizmatkorlaridan: — Nima gap o‘zi? — deb so‘ragan
        ekan, u: — Тo‘y bo‘layotir, — deb javob beribdi. Suvchi: — Qanday to‘y?
        — deb so‘rasa, xizmatkor: — Qoraxon podshoh Oqbilak oyimga uylanmoqchi,
        — debdi. Uchovlari voqeadan xabardor bo‘lib, uni Qilich botirga
        aytibdilar. Keyin hammalari maslahatni bir joyga qo‘yib, Qoraxon podshoh
        huzuriga jo‘nabdilar. Qilich botir dehqon va hunarmandlardan qo‘shin
        to‘plab, Qoraxon podshohga qarshi qattiq jang boshlabdi. Qoraxon podshoh
        asir tushibdi. Qilich botir bo‘zchini shu mamlakatga podshoh, suvchini
        unga vazir qilib qo‘yibdi. Oqbilak oyimni otga mindirib, temirchini
        boshlab o‘z yurtiga ravona bo‘libdi. Bir necha vaqt yo‘l yurib, oxirida
        Oqbilak oyimning daryo bo‘yidagi joyiga yetishibdi. Shu yerda temirchi
        ham ular bilan birga yashabdilar.
      </p>
      <p>
        Lorem ipsum dolor sit, amet consectetur adipisicing elit. Facilis
        possimus officiis magnam tempora molestiae alias sapiente nisi quibusdam
        adipisci ipsam vel, odio quos omnis non iusto soluta aliquam eos sint.
      </p>
      <hr />
      <a href="/pages/Qilich botir.html">Chapter1</a>
      <a href="/pages/qilich botir 2.html">Chapter2</a>
      <a href="/index.html">Bosh sahifa</a>
    </center>
  </body>
</html>
