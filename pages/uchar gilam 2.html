<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Uchar gilam 2</title>
  </head>
  <link rel="icon" href="/image/uchar gilam 2.jpg" />
  <body style="background-color: rgb(208, 158, 244)">
    <center>
      <h1>Chapter 2</h1>
      <img src="/image/uchar gilam 2.jpg" alt="gilam 2" />
      <p>
        Kechki ovqatdan keyin chol o‘g‘liga bo‘lgan voqealarni va shartlarni
        tushuntira boshlabdi. Ertalab yigit ota-onasidan oq fotiha olib, sirli
        gilamda uchib borib, tandirning qarshisiga borib o‘tiribdi. Peshindan
        oldin bir oppoq soqolli chol eski choponni kiyib tandirdan chiqibdi,
        yozilib, tahorat qilib yana kirib ketibdi, undan keyin xuddi o‘sha
        choponni kiyib bir kampir chiqibdi, u ham tahorat qilib kirib ketibdi.
        Oradan to‘rt soatcha o‘tgach, kechga yaqin namozgar oldidan oq soqolli
        kishi yana chiqib, tahorat qilib, tandirga kirib ketibdi. Undan keyin
        kampir ham chiqib, yana kirib ketibdi. Ertasi tushga yaqin yigit yana
        kelib poylabdi, oq soqolli chol chiqib tahorat qilib bo‘lgandan keyin,
        yigit uning oldiga borib salom beribdi, ko‘rishibdi va tandirning ichida
        turishi va kampiri bilan bir chopon kiyib yurishining sababini so‘rabdi.
        Oq soqolli chol unga: — Qo‘y, bolam, ishimdan qoldirma, namozim qazo
        bo‘ladi, — degan ekan, yigit unga mahkam yopishib: — Ota, aytmasangiz
        bo‘lmaydi, — deb turib olibdi. Chol yigitning so‘zini uch-to‘rt marta
        qaytaribdi. Qarasa, yigit bo‘sh kelmaydi. O‘ylab turib: — Mening bir
        shartim bor, agar shu shartimning uddasidan chiqib bajarsang, aytib
        beraman, bo‘lmasa, meni ham, o‘zingni ham ovora qilma, bolam, — debdi. —
        Qanday shart ekan, otajon, ayting, — debdi yigit. — Shartim shuki, —
        debdi chol, — falon shaharning qabristonida kichkinagina bir hujra bor.
        Shu hujra ichida bir qari chol qorovul bo‘lib turadi va kecha-yu kunduz
        tinmay yig‘laydi. Sen borib shu qariyadan o‘sha yerda uning kimi bor
        ekanini, kecha-yu kunduz yig‘lashining sababini, tirikchiligi nima bilan
        o‘tishini so‘raysan. Ana shularni bilib kelsang, men ham sirimni aytib
        beraman, — debdi. Yigit sirli gilamchasiga o‘tirib o‘sha go‘ristonga
        boribdi, qariyani poylabdi, ikkinchi kuni salom berib qariyaning
        hujrasiga kiribdi. Qariya bilan ko‘rishib, odob bilan ko‘rsatgan joyga
        o‘tiribdi. Qariya yigitga savol nazari bilan qarab: — Keling bolam,
        qayerdan kelayotirsiz, kelishingizdan maqsadingiz nima? —deb so‘rabdi. —
        Men falon shahardan sizning ta’rifingizni eshitib keldim. Kechadan beri
        hujrangiz qarshisida o‘tirib, sizning yig‘lashingizni ko‘rdim, endi
        ikki-uch savolimga javob berishingizni so‘rayman, — debdi. — Qo‘y,
        bolam, savollaring bilan boshimni qotirma, meni yig‘imdan qoldirma,
        sening savollaring menga ma’lum. Bunaqa savollar bilan senga
        o‘xshaganlardan juda ko‘pi kelishadi, lekin birontasi ham mendan javob
        ololmay ketadi. — Ota, meni boshqalarga o‘xshatmang, men sizdan javob
        olmay ketmayman. — Bolam, mening bir shartim bor, agar shu shartimni
        bajarib kelsang, men ham aytaman, — debdi chol.
      </p>
      <hr />
      <a href="/pages/Uchar gilam.html">Chapter 1</a>
      <a href="/pages/uchar gilam 3.html">Chapter 3</a>
      <a href="/pages/uchar gilam 4.html">Chapter 4</a>
      <a href="/index.html">Bosh sahifa</a>
    </center>
  </body>
</html>
