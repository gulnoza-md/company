<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Uchar gilam 3</title>
  </head>
  <link rel="icon" href="/image/uchar gilam3.jpg" />
  <body style="background-color: rgb(188, 146, 228)">
    <center>
      <h1>Chapter 3</h1>
      <img src="/image/uchar gilam3.jpg" alt="uchar gilam3" />
      <p>
        — Hayot qanday yaxshi, bu bog‘ni qara, qanday chiroyli. Shu bog‘da bir
        kun yursang, besh yilcha yosharib ketasan, — debdi. Bog‘dan o‘tib
        “Ibrat” saroyiga kelibdilar. Saroy darvozasidan kirish bilan yigitning
        badani titrab, yuzi burishib ketibdi, saroyning ichi dahshat ekan.
        Saroyning hamma tomonida kesilgan boshlar osilib yotgan emish. — Amaki,
        bu boshlar kimlarning boshi? Ularni kim, nima uchun kesgan va nimaga
        osib qo‘yibdilar? — deb so‘rabdi. — Bu boshlar senga o‘xshagan
        ahmoqlarning boshi, shu dahshatli saroyga bir kirsang, o‘n yil qariysan.
        Bu boshlar senga o‘xshagan oddiy kishilarning boshi emas, shahzoda,
        bekzodalar va katta amaldorlarning boshlari. Bular ham xuddi senga
        o‘xshab Sanobarshoh bilan Gulning sirini bilaman, deb o‘lib ketgan. Uka,
        yosh joningga rahming kelsin, bekorga Sanobarshoh bilan Gul voqeasini
        bilaman deb o‘lib ketma, agar sen shohdan so‘ragan bo‘lsang, u aytadi,
        lekin aytib bo‘lgach, boshingni kesdiradi-da, mana bu yerga osib
        qo‘yadi, — deb osib qo‘yilgan boshlarni ko‘rsatibdi. Shu boshlardan
        ibrat olsin, niyatidan qaytsin, bekorga o‘lib ketmasin, deb seni bu
        yerga yubordilar. Yigit “Ibrat” yoki dahshat saroyidan qaytib chiqibdi,
        yana gulbog‘ ichi bilan Sanobarshoh saroyiga qaytib, podshohning oldiga
        kelib ta’zim qilib turibdi. — Yigit, men senga achinayotirman, yoshsan,
        bekorga o‘lib ketma, mendan boylik tila! —deb nasihat qilibdi shoh. —
        Podshohi olam, xohlamasangiz aytmang, lekin men sizdan boshqa narsa
        tilamayman, — debdi yigit. — Men senga va’da qildim, mendan faqat bir
        tilak tilashga haqqing bor, masalan, davlatimning yarmini tilasang ham
        beraman. Agar haqiqatan ham maqsading Gul voqeasini bilish bo‘lsa, unda
        senga voqeani aytib beraman-u, boshingni kestiraman. Shu shartga rozi
        bo‘lsang, mayli, o‘zing bilasan-u o‘lasan: mening sirim olamga
        yoyilmasin! — Men sizning shartingizga roziman, lekin bir iltimosim bor,
        hikoyangiz tamom bo‘lgandan keyin bir piyola choy ichguncha menga muhlat
        berasiz, dunyo bilan xayrlashaman, shundan keyin boshimni olishingizga
        roziman, — debdi yigit. Sanobarshoh bu shartga ko‘nibdi. — Men Gul degan
        xotinimni yetti yasharlik vaqtida yaxshi ko‘rib, ota-onasini rozi qilib
        oldim, unga saroyda enagalar va boshqa tarbiyachilar tayinladim. Uni
        katta otinlarga topshirib o‘qitdim. Katta bo‘lib bo‘yi yetgach, qirq
        kecha-yu qirq kunduz butun shaharga to‘y berib, o‘zimga xotin qilib
        oldim. Men uni juda yaxshi ko‘rar edim. Ko‘p vaqtimni Gul bilan o‘tkazar
        edim, biror kun davlat ishi bilan ovora bo‘lib, uni ko‘rolmasam,
        devonalardek bo‘lardim, hatto ovga chiqqanimizda ham ikkalamiz birga
        chiqar edik. Ovga minishga ikkita alohida otim bor edi. Uylanganimga uch
        yil bo‘lganda, ertaga ovga chiqsak, deb xayolimdan o‘tkazdim-u, otxonaga
        borib ko‘rsam nima uchundir otlarim ozib qolgan, yunglari hurpaygan,
        charchoq ko‘rinadi. Otboqarni chaqirib: — Ablah, nima uchun bu otlar
        muncha ozib ketgan, charchagan ko‘rinadi? — deb so‘rasam: —”Shohim, har
        kuni minilgandan keyin, albatta charchaydi, ozadi-da”, — deb beparvo
        javob berdi. Bularni mendan boshqa kim minadi, deb baqirgan edim: —
        O‘zlari har kun kechasi kelib minib ketadilar-ku, — dedi.
      </p>
      <hr />
      <a href="/pages/Uchar gilam.html">Chapter 1</a>
      <a href="/pages/uchar gilam 2.html">Chapter 2</a>
      <a href="/pages/uchar gilam 4.html">Chapter 4</a>
      <a href="/index.html">Bosh sahifa</a>
    </center>
  </body>
</html>
