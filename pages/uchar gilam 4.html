<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Uchar gilam 4</title>
    <link rel="icon" href="/image/uchar gilam4.jpg" />
  </head>
  <body style="background-color: rgb(188, 135, 237)">
    <center>
      <h1>Chapter 4</h1>
      <img src="/image/uchar gilam4.jpg" alt="uchar gilam 4 " />
      <p>
        — Бизнинг турмушимизда бундай ғаройиб воқеалар бўлмади. Турган жойимиз
        тандир бўлса ҳам ичи катта жой. Кийган чопонимиз эса битта, чунки жуда
        қашшоқмиз, топганимиз зўрға овқатимизга етади, — деб бу киши ҳам ўз
        саргузаштини сўзлаб берибди. Узоқ сафар ва машаққатларда сарсон бўлган,
        ниҳоят, кўп сирларни билиб олган йигит уйга келгач, ота-онаси билан
        кўришиб, бутун воқеани сўзлаб берибди, эртасидан бошлаб сиёҳ, қалам ва
        қоғозларни ғамлаб олибди-ю, ўтган воқеаларни бир китоб қилиб, отасининг
        қўлига берибди ва подшоҳнинг вазирига топширишни ва жавобини олиб
        келишни илтимос қилибди. Чол саройга кириб подшоҳга салом берибди.
        Подшоҳ вазирга қарабди: Вазир: — Ҳа, ота, нима хизмат, кимга арзингиз
        бор? — дебди. Чол қўйнидаги китобни вазирга берибди. — Бу нима, ота?
        —дебди вазир. — Бу, ўша тандирда турувчи чол-у кампирнинг ҳикояси.
        Қулбаччангиз бериб юборди, — дебди чол. — Улар китобни қўлига олиб
        варақлаб кўришибди; ҳар жой ҳар жойидан бир хат, ярим хат ўқиб, ота сиз
        кетаверинг, бу китобни ўқиб кўриб, сизни ўзимиз чақирамиз, — деб чолга
        рухсат беришибди. Подшоҳ билан вазир китобни диққат билан ўқиб
        чиқишибди. — Подшоҳи олам, бу йигит жуда ақлли кўринади, бу ишлар ҳар
        қандай одамнинг қўлидан келмайди. Бу китобда ёзилган гўрков, новвой,
        эгарчиларнинг сирини билиш учун кўп кишилар овора бўлиб, уларни
        гапиртира олмаганлар. Айниқса, Санобаршоҳнинг олдига борган одам тирик
        қайтмаган. Сиз унинг камбағаллигига қараманг, давлати бўлиб, ақли
        бўлмаса, у давлатдан нима фойда? Бизларнинг маслаҳатимизга кирсангиз
        маликани шу йигитга беринг, — дейишибди вазирлар. Подшоҳ бу маслаҳатга
        кўнибди. Бир ҳафтадан кейин чолни чақиртириб, унга бу хушхабарни ва тўй
        тайёргарлигига киришишни айтибдилар. Қирқ кеча-ю қирқ кундуз тўй-томоша
        қилиб, маликани чолнинг ўғлига бериб, ҳаммалари мурод-мақсадларига етган
        эканлар.
      </p>
      <hr />
      <a href="/pages/Uchar gilam.html">Chapter1</a>
      <a href="/pages/uchar gilam 2.html">Chapter2</a>
      <a href="/pages/uchar gilam 3.html">Chapter3</a>
      <a href="/index.html">Bosh sahifa</a>
    </center>
  </body>
</html>
